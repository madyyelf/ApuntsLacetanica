---
tags:
  - "#next"
  - smx
  - mentor
  - smx/1713
  - ic10/1713
  - apunts
publish: true
---
# Visió del projecte Learnwise
## Objectius del projecte
- **Prioritzar la metodologia** per davant de la tècnica, per tant treballarem amb eines simples i accessibles.
- Conneixer i aplicar la metodologia **Lean Startup**.
- Posar en pràctica **estratègies d'organització, coordinació i productivitat** (*reunions stand-up, sprints, treball per blocs i pomodoro*)
- Treballar tots els _Resultats d’Aprenentatge_ (**RAs**) del mòdul sota una mirada pràctica i real: la d’una Startup.
- Explorar i experimentar amb eines _d’Intel·ligència Artificial_ (**IA**) aplicades a problemes reals.
## Learnwise: La Visió
Vivim un moment clau: la **IA està revolucionant tots els sectors**. Les persones i equips que no aprenguin a utilitzar-la quedaran cada cop més desconnectats del mercat i de les oportunitats de futur.

Per això, aquest projecte busca:
- **Empoderar equips directius i professorat** perquè siguin més productius i puguin dedicar més temps a l’alumnat.
- **Preparar els estudiants** perquè adquireixin competències sòlides en l’ús d’IA, que els ajudaran a destacar en qualsevol àmbit professional.
 
La nostra aposta és clara: **innovar i facilitar la transformació educativa integrant l’ús de la IA al centres docents de manera natural, pràctica i creativa**.
## Objectiu final: El nostre producte
En finalitzar el projecte haurem completat una fase del mètode _Lean Startup_, que inclou:
- Definir unes **hipòtesis clau**.
- Establir **mètriques mesurables**.
- Desenvolupar un _Producte Mínim Viable_ (**PMV**).
- **Analitzar les mètriques i proposar** com continuar el cicle amb millores i nous reptes.
# El mètode Lean Startup
Lean Startup és una metodologia per crear productes/serveis mitjançant aprenentatge validat, minimitzant risc i esforç mitjançant experiments ràpids i dades reals.
## Conceptes clau
### Startup
Una *startup* és una organització temporal creada per buscar un model de negoci repetible i escalable en condicions d’incertesa.
### Hipòtesi
Una afirmació testable i mesurable sobre el mercat o l’usuari.
### Producte Mínim Viable (PMV / MVP)
La versió més simple del producte que permet validar una hipòtesi aportant dades reals.
### Cicle bàsic
El cicle bàsic de la metodologia és **Build–Measure–Learn** (Construeix–Mesura–Aprèn). Construeixes un PMV, mesures les mètriques rellevants, i aprens per decidir el següent pas.
L'objectiu principal del mètode *Lean Startup* és accelerar aquest cicle per generar *aprenentatge validat* ràpidament i per tant adaptar el producte a la realitat del mercat.
### Aprenentatge validat
Coneixement basat en proves reals que et permet afirmar si una hipòtesi és certa o no i per què. És l'indicador més important per mesurar si la Startup avança o no.
### Mètriques accionables
Mètriques que et diuen quina acció concreta prendre. Han de ser: accionables, atribuïbles, sensibles, comprensibles i fiables.
### Pivotar vs Perseverar
- Pivotar: canviar l’estratègia/producte quan les dades mostren que la hipòtesi principal falla.
- Perseverar: continuar i optimitzar la mateixa direcció quan les dades donen suport a la hipòtesi.
# TASCA (RA1) - Formar grups
A diferència d’enfocaments empresarials clàssics, les _startups_ —i el _mètode Lean Startup_— promouen equips **interdisciplinaris** que abasten tots els aspectes del producte. Això implica que un mateix equip assumeixi responsabilitats de màrqueting, pressupost, desenvolupament tècnic, manteniment, atenció a l’usuari i validació d’hipòtesis.

Tot i que no sempre treballen de la forma “òptima” per a cada disciplina per separat, aquests equips adquereixen un **coneixement global** del producte. Les aportacions de perfils diferents fomenten el pensament _out-of-the-box_ i faciliten la innovació.

Per això, formeu grups de **3–4 persones** procurant la màxima diversitat de perfils (p.ex. docent/referent pedagògic, tècnic/prototipat, comunicació/UX, dades/evaluació). Els equips han de ser **autònoms però responsables**: cal que estableixin normes de treball, rols clars i un mecanisme de presa de decisions.
## Rols suggerits (combinables)
Una proposta de rols podria ser la següent, tanmateix tingueu molt present que els rols representen responsabilitats però no implica que la feina que s'en dervia l'hagi de fer aquesta persona concretament.
- **Product Owner:** alineament amb la hipòtesi i el producte, coordinador de l'equip i enllaç amb el professor. 
- **Tech Lead:** prototips i qüestions tècniques del PMV.    
- **Responsable clients:** garantir que la solució respon a necessitats reals, enllaç amb els clients.    
- **Responsable d'avaluació:** disseny de mètriques i recollida de dades.    
- **Responsable d'infraestructura:** materials, moodle, eines de coordinació, entregues, etc.

> En equips de 3–4, combineu rols. L’important és que tothom sàpiga qui fa què.
## Normes mínimes de col·laboració
- Feu un document que reculli  **l'acord d’equip** (qui fa què, disponibilitat, eines a utilitzar per cada tasca, canals de comunicació i coordinació, etc).    
- Establiu un **mecanisme de decisió**: Per exemple el consens; si no es pot, el Product Owner decideix després de recollir opinions.    
- Fixeu **sincronitzacions**: Com us coordinareu i treballareu, per exemple al inici de cada sessió una reunió 15-min stand-up per explicar-vos que fareu aquells dia, i en finalitzar una demo cadascú per mostrar que heu acabat i on esteu encallats per a que la resta de l'equip us pugui donar idees per avançar.
# TASCA (RA1) - Organització d'espai de treball
Entregueu l'enllaç a una carpeta compartida al Drive (compartida amb permisos d'edició per al professor) on hi consti per ara com a mínim el documents d'**acords d'equip** que vareu redactar en la tasca anterior.

Aquí os on desareu tots els documents i coses que genereu durant el projecte.
# TASCA (RA2) - Les hipòtesis: punt de partida del projecte
Abans de començar a crear res, **hem de tenir clar què pensem que passarà**. Aquestes suposicions s’anomenen **hipòtesis** i són la base del mètode *Lean Startup*.
## Què cal tenir en compte per formular una hipòtesi?
### Simplicitat i claredat
Una hipòtesi ha de ser **curta i fàcil d’entendre**.
Exemple: *“Els alumnes voldran utilitzar una eina per recordar exàmens i tasques.”*
### Ser comprovable
Ha de poder-se verificar amb dades reals.
Exemple: *Mètrica clara: “Com a mínim 10 alumnes utilitzaran l’eina durant la primera setmana.”*
### Relacionada amb l’usuari
Les hipòtesis han de parlar del que **faran o voldran les persones que utilitzaran el producte**.
Exemple: *“Els professors trobaran útil tenir informes automàtics de seguiment.”*
### Quantificable
Afegir un número ajuda a **saber si la hipòtesi és certa o falsa**.
Exemple: *“El 50% dels alumnes que provin l’eina tornaran a utilitzar-la la setmana següent.”*
## Quantes hipòtesis cal fer?
Amb 2 o 3 hipòtesis clares n’hi ha prou per començar.  I una d'elles ja la teniu:

 **ELS ACTOR EDUCATIUS (ESTUDIANTS, MESTRES I EQUIP DIRECTIU) VOLEN APRENDRE I APLICAR EINES D'IA.**

Les altres dues hipòtesis poden enfocar-se a altres característiques del producte, com per exemple el format, canal de distribució, el procés que es vol millorar aplicant IA, etc. 

Aquestes hipòtesis serviran per dissenyar el Producte Mínim Viable (PMV), que ens permetrà comprovar si realment són correctes.

Recorda: una hipòtesi no és una certesa. És un supòsit que cal posar a prova. Encara que resulti falsa, ens ajuda a aprendre i a millorar la idea.
## Entrega
Per dur a terme la tasca cal que com a grup consensueu **dues hipòtesis més**, addicional-ment a la donada, i que **en conjunt siguin diferents de les fetes per altres grups**.   Per tant cal que també us coordineu amb la resta d'equips.
# TASCA (RA2) - Establir les mètriques
Tenint en compte les hipòtesis que heu formulat, el vostre equip ha de definir les mètriques que utilitzarà per corroborar-les.

Per cada hipòtesi caldrà entregar:
- La mètrica principal (North-Star) que demostri el valor esperat.
- 1–2 mètriques secundàries per afegir context (qualitat, satisfacció, operatives).
- El topall d’èxit (x ≥ ?) i el període de mesura (que serà fix a 15 dies).
- La definició exacta de cada mètrica (fórmula, unitats i què compta/no compta).
- El mètode de recollida de dades (quins instruments).
- La regla de decisió (què fem si s’aconsegueix o no el topall).
- Guió d'entrevista que utilitzareu per entrevistar posteriorment mínim 2 usuaris.
## Quines característiques han de tenir les bones mètriques?
Una bona mètrica ha de ser:
- Mesurable: es pot calcular amb dades reals i replicables.
- Accionable: portar a una decisió — no només mostrar un número.
- Rellevant: està directament lligada a la hipòtesi i al valor que volem provar.
- Clara i no ambigua: tothom entén què compta i què no.
- Tenir un topall realista: ser assolible en el context del PMV per tal de prendre decisions.
- Resistent a manipulacions: difícilment “inflable” amb accions artificials.
- Complementada amb qualitat: combinar dades quantitatives amb 2–3 entrevista qualitatives.
## Exemple complet per la hipòtesi comuna de LearnWise
Per exemplificar les mètriques a entregar, establirem les corresponents a la hipòtesi compartida per tots els PMV de LearnWise.

 **ELS ACTOR EDUCATIUS (ESTUDIANTS, MESTRES I EQUIP DIRECTIU) VOLEN APRENDRE I APLICAR EINES D'IA.**
### Mètrica principal (North Star)
Mètrica principal: **Percentatge de docents que accedeixen al recurs respecte als exposats.**
Unitats: percentatge (%)
Compte com a "exposat": docent que ha rebut l’enllaç/invitació.
Compte com a "completat": docent que ha accedit al PMV i l'ha visualitzar.
No compta: docents fora del pilot, múltiples accessos per la mateixa persona.
Topall d'èxit: considerarem un èxit el valor està per sobre del 50%.
Obtenció: Registres (logs) del servidor web.

### Mètriques secundàries
Mètrica: **Percentatge de docents que accedeixen a més d'un recurs (en el cas del Moodle).**
Unitats: percentatge (%)
Compte com a "exposat": docent que ha rebut l’enllaç/invitació.
Compte com a "completat": docent que ha accedit a més d'un PMV.
No compta: docents fora del pilot, múltiples accessos per la mateixa persona al mateix recurs.
Topall d'èxit: considerarem un èxit el valor està per sobre del 33%.
Obtenció: Registres (logs) del Moodle.

Mètrica: **Percentatge de docents que han trobar interessant algun PMV i tenen pensat provar d'aplicar-ho.**
Unitats: percentatge (%)
Compte com a "exposat": docent que ha rebut l’enllaç/invitació i hagi accedir a un PMV mínim.
Compte com a "completat": docent que a l'enquesta de Moodle manifesta que la qualitat dels PMV és prou bona i pensa intentar aplicar quelcom del que ha aprés.
No compta: docents fora del pilot, si ha respost que la qualitat del PMVs és baixa o que no aplicarà res del que ha aprés.
Topall d'èxit: considerarem un èxit el valor està per sobre del 50%.
Obtenció: Resultats de l'enquesta.
### Entrevistes qualitatives
Es realitzaràn dues entrevistes a docents que hagin rebut l'enllaç d'invitació i, indepentment de si hi han accedit o del seu comportament amb el PMV, es treballarà per esbrinar i corroborar o refutar les hipòtesis establertes.

L'objectiu és entendre el client i la seva relació amb el PMV.
### Regla de decisió
- Si s’acompleix el topall: hipòtesi confirmada -> perseverar: enfocar-nos en aconseguir coneixement validat de les característiques del PMV que més interessen.
- Si no s’acompleix, però està per sobre del 25%: iterar -> analitzar les mètriques secundàries i les entrevistes i formular noves hipòtesi que contemplin les mancances detectades.
- Si no s'acompleix i està per sota del 25%: pivotar -> aquest tipus de producte no és atractiu per a la comunitat docent i cal cercar un altre.

# TASCA (RA3) - L'experiment: Definir el producte mínim viable (PMV)
El concepte de **producte mínim viable** gira entorn la idea de crear un producte molt bàsic que permeti corroborar les hipòtesis fetes.  Per tant no deixa de ser un experiment i en conseqüències estem aplicant el **mètode científic** al nostre negoci per obtenir coneixement real del mercat.

Remarcar també que el PMV no és "un únic producte o objecte" sinó que és un conjunt, la "solució" global que s'ofereix al client.  Per exemple, si fem un recurs que sigui un curs amb video-tutorials, el PMV seràn els video-tutorials + el email d'invitació + Moodle + SrvWeb + enquestes + entrevistes... **El PMV és tot el que ens calgui per oferir el servei i obtenir aprenentatge validat**.
## Tot gira entorn les mètriques
Recupereu les mètriques definides en la tasca anterior i tingeu-les sempre a mà i presents durant tot el projecte.  L'objectiu principal sempre és confirmar-les o refutar-les, és a dir, generar **aprenentatge validat**.
## Definir les característiques del PMV
Per cada mètrica (tant principal com secundària) definiu les **característiques mínimes** que ha de tenir el PMV **per contribuir a la mètrica**. 

Qualsevol característica que no contribueixi directament a una mètrica s'ha de descartar en el PMV.
### Exemple de característiques del PMV a partir de la primera hipòtesi
Per exemple, amb la mètrica principal de "Docents que accedeixen al PMV" hi contribuirà:
- Cal identificar qui accedeix al PMV.
- L'invitació (captació) ha de ser atractiva i explicar de forma breu el PMV.
- El tema tractat ha de ser atractiu per al client.
- Canal de distribució utilitzat ha de ser molt simple i fàcil.
- PMV enfocat a tasques repetitives o difícils del dia a dia del docent.
- Online 24/7 i des de qualsevol lloc.

En la mètrica secundària de "docents que miren més d'un PMV":
- Qualitat general del PMV.
- Publicitar altres PMVs dins del PMV.
- Identificar qui mira més d'un PMV i/o la seqüència.

En la mètrica secundària de "interès i aplicació" contribuiran característiques com:
- Simplicitat del llenguatge i explicacions.
- Facilitat d'aplicació i impacte del PMV al dia a dia del client.
- Cost 0 d'ús de les eines (llicències, plans, hardware, etc).
- Utilitat del PMV dins del dia a dia del client.
- Nivell de complexitat adequat per al client target.
- Exemples i demostracions d'aplicació per a esclarir dubtes.
- Enquesta amb poques preguntes.
- Preguntes clares i curtes.
- Preguntes per valorar de forma qualitativa les característiques més rellevant del PMV.

Durant les entrevistes als clients s'inclouran les següents preguntes i temes a investigar:
- Utilitzes actualment eines de IA en la teva pràctica docent?
- Creus que et son o poden ser útils?
- Creus que són difícils d'utilitzar? On hi tens dificultats?
- Quines són les tasques on creus que una eina de IA et resultaria més útil?
- Quines tasques en la teva feina són més repetitives o representen un major repte?
- On creus que et poden ser més útils aquestes eines?
- Estaries disposat a pagar per aprendre?
Remarcar que aquestes preguntes són **iniciadors de converses** cal doncs continuar la conversa i entendre el rerefons del client per a obtenir dades rellevants sobres les que decidir més endavant.  Cal entre el "per què".
## Definir el flux de l'experiència
També cal definir el flux d'accions que seguirà un client pels productes que l'hi oferim, de forma que quedi clar el que esperem que passi.  En el cas d'exemple podria ser tant simple com:

Quan analitzem les mètriques i fem les entrevistes de qualitat és possible que detectem errors en aquest flux i que haguem de tenir present per retorcar-ho i millorar l'experiència dels nostres clients.
### Exemple de flux
*Enviem email d'invitació a un curs al correu corporatiu del client -> Client clica al enllaç i accedeix al Moodle mitjançant correu corporatiu -> Accés al recurs d'aprenentatge -> accedeix a altres recursos d'aprenentatge d'altres companys continguts també al mateix Moodle -> realitza l'enquesta de satisfacció -> Entrevistes qualitatives a dos clients després del periode de proves*
## Implementació
Finalment cal definir com cristal·litzen aquestes característiques en un producte o servei concret, i també que ens caldrà per fer-ho.  **Aquí ja cal concretar què cal fer a nivell tècnic, quins recursos necessitem i qui ho farà**.  Pot ser útil utilitzar el *flux de l'experiència* com a guia.

Cal remarcar que s'ha de ser molt específic i deixar molt clar:
- Què es farà.
- Com es farà.
- Què es necessita.
- Quan es farà.
- Qui s'en responsabilitza.
En aquest últim punt també remarcar que **tothom ha de participar de tots els processos i tasques**.
### Exemple d'implementació
Continuant amb l'exemple treballat, **sense tenir present les altres hipòtesis que vosaltres heu de formular**, podriem continuar definint:
#### Enviament email
S'enviarà un email des de un compte learnwise@lacetania.cat que caldrà demanar al gestor de lacetania.cat.

Responsable de clients i infraestructura.
Primera setmana.
#### Clic al enllaç
Aquest email buscarà atraure el client i que faci click al enllaç del nostre producte.  S'utilitzaràn tècniques de màrqueting que ajudin a això.

Responsable de clients.
Primera setmana.
#### Accés al recurs d'aprenentatge
El nostre producte estarà contingut en un Moodle de la pròpia *Lacetània* , aquesta plataforma ens proporcionarà els logs per analitzar vàries de les mètriques.  El curs de Moodle en si ens és indiferent.

El nostre producte serà un PDF que mostrarà la eina de IA XXX, fent-hi una petita introducció i explicant les expectatives que pot tenir el client en adoptar-la.  A partir d'aquí s'explicarà el procés de registre, ús bàsic de l'eina i un exemple per aplicar-la i categoritzar i prioritzar de forma automàtica els correus entrants a la safata de *GMail*. 

Responsable Tech Lead, infraestructura i clients.
Segona setmana.
#### Accés a altres PMV
Al final del nostre PMV hi haurà una secció dedicada a publicitar els altres PMV dels companys mitjançant enllaços directes i una petita descripció de cadascun d'ells.

Responsable de clients.
Segona setmana.
#### Enquesta de satisfacció
Finalment un enllaç directe a una enquesta de Moodle on les preguntes establertes mesuraran la qualitat de l'experiència de l'usuari amb el nostre PMV.

Responsable d'avaluació i infraestructura.
Primera setmana.
#### Entrevistes qualitatives
Per realitzar les entrevistes es triaran a l'atzar dos docents que haguem enviat invitació i es concretarà un dia i hora per fer l'entrevista (no més de 15 minuts).  Ens caldrà reservar un espai adient a l'institut per a realitzar les entrevistes de forma privada i còmode.

En aquesta entrevista es registrarà en àudio per més endavant extreure les dades i analitzar-les.

Per a l'entrevista generarem un guió que defineixi com s'haurà de dur a terme i les preguntes que caldrà contestar.

Responsable d'avaluació i clients.
Segona setmana.
# TASCA (RA3 + RA4) - Desenvolupament del PMV
Ja ho tenim tot ben pensat i planificat, ara queda la tasca més simple: fer-ho!

Durant aquesta fase seran important les habilitats de lideratge i les socials, tant o més que les tècniques.  Treballar en equip mai ha estat fàcil!

Aquesta part de coordinació la durà a terme principalment el *Product Owner* com a responsable del projecte. De cada reunió caldrà aixecar acte (escriure-la) al *Drive* del grup en un document anomenat *Diari de desenvolupament*, que s'utilitzarà per valorar aquesta tasca.
## Organització de l'equip
En un equip de treball és molt important la coordinació i el traspàs d'informació.  Tot i que heu de coordinar-vos i ajudar-vos durant totes les hores, utilitzarem les pràctiques més habituals en les empreses per assegurar l'organització i coordinació de l'equip.
### Reunió *stand-up*
Cada sessió del mòdul de projecte l'iniciareu fent una reunió del equip **d'en peus**.  L'objectiu és que faciliti a que sigui curta i no hauria de durar més de 10 minuts.  Durant aquesta reunió cal:
- Repassar l'estat general del progrés del PMV.
- Repassar la feina assignada en l'última sessió, explicar què ha fet cadascú
- Detectar si han aparegut *blockers*.
- Veure què queda per fer i prioritzar les tasques a realitzar.
- Establir blocs de treball de les tasques prioritàries, que es puguin finalitzar en la sessió d'avuí.
- Assignar els blocs de treball a cada membre de l'equip.
#### Tècnica de treball per blocs i pomodoro
La recomanació és utilitzar **treball per blocs** on cada bloc és una tasca que es pot finalitzar en el temps marcat.  Si teniu una sessió de 4 hores, haureu de planificar quins blocs de treball feu que acabin sumant aquestes 4 hores.

Si una tasca ocupa més que el temps que teniu avuí, per exemple *Muntar un servidor de n8n*, l'heu de partir en subtasques que si puguin encabir en el temps disponible. Així doncs *Muntar un servidor n8n* es podria desglossar en *Muntar la VM i instal·lar el S.O.* + *Instal·lar i configurar n8n*.

D'aquesta forma queda clar que s'ha de fer en aquesta sessió i si no s'acaba la tasca serà una *desviació* respecte al que heu planificat i caldrà veure entre tots el motiu: *¿Heu planificat malament? ¿Han sorgit imprevistos, quins? ¿No s'ha treballat prou avuí?*

Per altre banda la tècnica del **pomodoro** intenta millorar la productivitat mitjançant la concentració.  Treballar concentrat i sense distraccions és l'única forma correcta de treballar, però la nostra concentració és finita.  Per ajudar a anar millorant la concentració es recomana treballar de forma concentrada durant 25 minuts, i després fer 5 minuts de pausa activa.  Aquesta pausa activa inclou aixecar-se, xerrar una estona, prendre l'aire, etc.
### Reunió de sincronització
En les sessions de 4 hores, al mitja sessió (2 hores) fer una segona reunió *stand-up* per simplement verificar el progrés de la feina.

Cal que no us acomodeu i procureu que la feina surti, ja que us hi va la nota!

D'aquesta reunió no és imprescindible fer acta, ja que segurament quedarà reflectida en la reunió *stand-up* de la propera sessió.
### Reunió d'anàlisi
Al final de cada setmana dureu a terme una reunió on mirareu i analitzareu com ha anat la setmana.  Aquesta bitàcola és important ja que els objectius que ha de complir són:
- **Documentar l'aprenentatge**: què hem provat i què hem après.
- **Millorar la coordinació de l'equip**: tothom ho podrà consultar i veure l'estat actual del PMV.
- **Facilitar la reflexió crítica**: podrem analitzar com estem funcionant, quins punts no acaben d'anar i intentar trobar-hi solucions.
- **Traçabilitat**: permetrà a un agent extern (professor) veure com heu treballar i funcionat com equip.

En aquesta reunió cal que analitzeu el trascurs de la setmana i reflexioneu de forma crítica sobre:
- **Reflexió crítica**: què creieu que no està funcionant com a grup, junt amb una proposta de canvi o millora.
- **Aprenentatge**: què heu aprés.
# TASCA (RA4) - Entrega i publicació del PMV
Com passa en la vida real, el resultat final (en aquest cas el PMV) no té pes real sinó que és simplement la conseqüència del camí que heu fet per arribar fins aquest punt.

Per tant aquí tan sols cal entregar tot el que implica el vostre PMV, fer les últimes tasques per a fer-ho arribar als nostres clients i esperar els 15 dies per a recollir les mètriques.
# TASCA (RA4) - Recollida i anàlisi de les mètriques.
Recolliu les dades per alimentar les mètriques i bolqueu-les en formats adients per al seu tractament.  L'ideal seria utilitzar un full de càlcul al *Drive* ja que us facilitarà la neteja i tractament de la informació.  Cada dada o mètrica en un full diferent.  Si volguéssim tractar-les amb un software, un altre format interessant fora *JSON* per exemple.

Tot plegat tant de les mètriques principals com de les secundàries.
## Neteja i preparació de les dades
A partir d'aquest punt caldrà netejar la informació, eliminant les dades irrellevants i sobretot aquelles que puguin distorsionar la mètrica.  Per exemple si obtenim dades sobre els accessos al nostre PDF, primer de tot eliminaríem totes aquelles dates fora del període de proves establert, després eliminaríem tot allò que no fos l'identificador de l'usuari que hi ha accedir (no ens interessa realment les dates, ni les hores per exemple), i com que la nostra mètrica és el % d'usuaris (sense repetits) doncs eliminarien tots els registres repetits (múltiples accessos del mateix usuari).
## Càlculs i anàlisi
Un cop amb les dades preparades caldrà calcular les mètriques pre-establer-tes i veure en quin punt del llindar de decisió es situen.  **Analitzar-les, parlar-ne i generar preguntes per a les entrevistes qualitatives**.
## Entregistes qualitatives
Un cop tenim totes les mètriques, cal seure i veure com han quedat respecte els llindars que ens vàrem proposar al inici del projecte.  Si han quedat per sota o molt ajustades caldrà fer hipòtesis dels motius i generar preguntes per a poder fer a les entrevistes qualitatives que ens ajudin a esclarir els motius d'aquestes desviacions.

Per contra, si totes les mètriques estan ok podem aprofitar per indagar sobre quines característiques del PMV els hi són més atractives, com creuen que es podria millorar, etc.

Finalment caldrà contactar amb un mínim de dos clients aleatoris dels que teniem assignats, independentment del comportament que hagin tingut amb el producte, i concretar i fer l'entrevista.

Aquest és un punt extremadament important ja que ens ajudarà a aclarir les coses que no entenem del comportament del mercat i per tant ens ajuda a afinar millor la segona volta del cicle.  **En acabar les entrevistes hem d'aconseguir entendre el motiu de les desviacions de les nostres hipòtesis!**

## Presa de decisions
Arribats aquí acabem un cicle del *mètode lean startup* amb la decisió de si pivotem o perseverem.  Hem d'utilitzar les mètriques i mecanismes de decisió que havíem establert al principi per prendre la decisió però en tot cas aquí ens caldria resumir:

- Què hem après sobre els nostres clients.
- Quines característiques (hipòtesis) han funcionat del nostre PMV. Quines no i pq? (**aprenentatge validat**)
A partir de les mètriques decidim si:
- Perseverem: El PMV ha funcionat.  Quines creieu que han de ser les noves hipòtesis per al següent cicle? (com milloraríeu el PMV).
- Pivotem: La hipòtesi no ha funcionat, pq? Tot i no funcionar, heu detectat a l'entrevista el motiu i podeu formular una nova hipòtesi que creieu que podria funcionar?
# TASCA (RA5) - Exposició del aprenentatge validat i proposta nou cicle
Prepareu una presentació per a compartir amb els altres grups la vostra experiència.  En aquesta presentació cal explicar de forma molt resumida:
- Hipòtesis inicials.
- Mètriques i regles de decisió plantejades.
- Què heu aprés en quant a treball en equip (que us ha funcionat i què no).
- Resum de les mètriques obtingudes i punts clau del feedback qualitatiu.
- Presa de decisió i i proposta de noves hipòtesis.
Aquesta presentació cal que intervingueu tots, però no ha de durar més de 15 minuts.